# Ονοματολογία

Η επιλογή των ονομάτων (των αρχείων, των μεταβλητών, των συναρτήσεων, κ.λ.π.)
είναι από τα πιο σημαντικά στοιχεία που κάνουν τον πηγαίο κώδικα κατανοητό. 
Ο τρόπος με τον οποίο γράφουμε ένα όνομα μπορεί να μας πληροφορήσει άμεσα τί
αντιπροσωπεύει η οντότητα αυτή όπως αν είναι μεταβλητή, συνάρτηση, σταθερά,
κ.λ.π., χωρίς να χρειάζεται να αναζητήσουμε την δήλωση της οντότητας αυτής.
Ακόμα τα ονόματα θα πρέπει να έχουν νόημα και να δίνουν στο προγραμματιστή 
την δυνατότητα να κατανοήσει και να διαβάσει τον πηγαίο κώδικα με ευκολία. 
Ένα όνομα το οποίο φαίνεται χαριτωμένο ή δακτυλογραφείται εύκολα μπορεί
αργότερα να προκαλέσει προβλήματα σε κάποιον που προσπαθεί να κατανοήσει τον
κώδικα. Ο πηγαίος κώδικας διαβάζεται πολλές φορές ενώ γράφεται μόνο μία. Γι`
αυτό το λόγο η επιλογή της ονοματολογίας παίζει καθοριστικό ρόλο και το όνομα
μιας μεταβλητής θα πρέπει να περιγράφει πλήρως και με ακρίβεια την μεταβλητή
που αντιπροσωπεύει ({{ "site:fx_alpha" |cite }},{{ "site:taligent" |cite }},
{{ "site:google_style" |cite }}).

Οι κανόνες της ονοματολογίας είναι αρκετά αυθαίρετοι, και γι` αυτό το λόγο οι
κανόνες που παραθέτονται πιο κάτω είναι περισσότερο προτροπές ή συμβάσεις που
έχουν υιοθετηθεί από ένα μεγάλο κομμάτι προγραμματιστών και όχι τόσο κανόνες.

Αυτό που έχει σημασία είναι η συνέπεια τήρησης των οποίων αποφάσεων έχουν
παρθεί ή έχουν χρησιμοποιήσει οι αρχικοί δημιουργοί του πηγαίου κώδικα
{{ "site:google_style" |cite }}.

## Γενικοί κανόνες ({{ "site:google_style" |cite }},{{ "site:fx_alpha" |cite }},{{ "site:geosoft" |cite }},{{ "sutter2004c" |cite }},{{ "kernighan1988c" |cite }})


* Μια αποτελεσματική τεχνική για την εύρεση αντιπροσωπευτικών ονομάτων είναι η
δήλωση με λόγια τι αντιπροσωπεύει η μεταβλητή. 

* Τα ονόματα που επιλέγονται πρέπει να είναι αντιπροσωπευτικά, έτσι ώστε ο
κώδικας να είναι άμεσα κατανοητός. Δεν θα πρέπει να χρησιμοποιούνται
συντομογραφίες που είναι ασαφείς ή άγνωστες σε όσους διαβάζουν τον πηγαίο
κώδικα για πρώτη φορά. Ακόμα δεν θα πρέπει να γίνονται συντμήσεις διαγράφοντας
γράμματα από λέξεις. Πιο κάτω ακολουθούν μερικά "καλά" και "κακά" ονόματα
μεταβλητών.

[include](../../code_examples/naming_1.cpp)

* Το μήκος μια μεταβλητής θα πρέπει να αντικατοπτρίζει και την εμβέλεια της.
Μια τοπική μεταβλητή έχει περιορισμένη εμβέλεια, επομένως και το όνομα δεν
χρειάζεται να είναι και πολύ περιγραφικό. Αντιθέτως μία παγκόσμια μεταβλητή, η
εμβέλεια της οποίας είναι ευρεία, θα πρέπει να έχει ένα αντιπροσωπευτικό και
περιγραφικό όνομα για να ξεχωρίζει. 

* Οι συντομογραφίες και τα ακρωνύμια δεν πρέπει να είναι κεφαλαία όταν
χρησιμοποιούνται ως ονόματα μεταβλητών.

* Στους επαναληπτικούς βρόχους θα πρέπει να χρησιμοποιούνται ονομασίες με
νόημα όπως φαίνεται και στο παρακάτω παράδειγμα:

[include](../../code_examples/naming_2.cpp)

## Κανόνες ονοματολογίας

Η παρακάτω ενότητα αναφέρει μερικές από τους πιο διαδεδομένους κανόνες που
χρησιμοποιούνται στην ονοματολογία των οντοτήτων. Κατά κύριο λόγο
περιλαμβάνονται κανόνες που εφαρμόζονται στην C++ αλλά μπορούν να 
γενικευτούν και στις υπόλοιπες γλώσσες προγραμματισμού.

### Αρχεία

* Για τα αρχεία διαλέγουμε ένα όνομα το οποίο αντικατοπτρίζει το περιεχόμενο
του αρχείου.
* Τα ονόματα των αρχείων θα πρέπει να είναι όλα πεζά και μπορεί να 
περιλαμβάνουν την κάτω παύλα (_) ή την άνω παύλα (-).
* Τα αρχεία προγραμμάτων της c++ θα πρέπει να τελειώνουν σε .cpp και της
σε C θα πρέπει να τελειώνουν σε .c ενώ τα αρχεία κεφαλίδων θα πρέπει να
τελειώνουν σε .h

[include](../../code_examples/naming_files.cpp)

### Defines & Macros

* Οι δηλώσεις επεξεργαστή και οι μακροεντολές θα πρέπει να είναι με κεφαλαία
γράμματα. Ακόμα οι δηλώσεις επεξεργαστή για τα αρχεία θα πρέπει να τελειώνουν
με κάτω παύλα (\_). 

[include](../../code_examples/naming_defines.cpp)


### Μεταβλητές

* Τα ονόματα των μεταβλητών (αγγλ. variables} είναι όλα πεζά, με παύλες 
μεταξύ των λέξεων. 
* Για τις παγκόσμιες μεταβλητές δεν υπάρχουν κάποιες ειδικές απαιτήσεις, 
μιας και η χρήση τους είναι σπάνια, αλλά σε κάθε περίπτωση αν χρησιμοποιείται
κάποια, καλό θα ήταν να ξεχωρίζεται προτάσσοντας ένα g_ ή κάποιο άλλο
χαρακτηριστικό το οποίο θα τις ξεχωρίζει από τις τοπικές μεταβλητές.

[include](../../code_examples/naming_variables.cpp)


### Συναρτήσεις

* Οι συναρτήσεις (αγγλ. functions) θα πρέπει να είναι camelCased[^1] και οι
μεταβλητές να είναι όλες πεζές, με κάτω παύλες (_) μεταξύ των λέξεων.
* Ο τύπος επιστροφής της κάθε συνάρτησης θα πρέπει να τοποθετείται σε
διαφορετική γραμμή.
* Πρέπει να διαλέγετε ως όνομα ένα ρήμα το οποίο αντανακλά την δράση της
συνάρτησης. Καλό είναι να επιλέγονται ονόματα τα οποία αντανακλούν στοιχεία
του προβλήματος και όχι την επίλυση του προβλήματος.

[include](../../code_examples/naming_functions.cpp)

### Ονόματα τύπων

* Τα ονόματα των τύπων (αγλλ. type names) είναι CamelCased. Δηλαδή ξεκινούν
με κεφαλαίο γράμμα και κάθε νέα λέξη να ξεκινά επίσης με κεφαλαίο, χωρίς να
προηγείται κάτω παύλα (_).

[include](../../code_examples/naming_type_names.cpp)

### Δομές

* Τα μέλη μίας δομής πρέπει να ονομάζονται σαν κανονικές μεταβλητές. 

[include](../../code_examples/naming_struct.cpp)

### Enum

* Τα μέλη των απαριθμητών (αγγλ. enumerations) θα πρέπει να είναι κεφαλαία,
με παύλες μεταξύ των λέξεων. Με τα κεφαλαία γράμματα οι σταθερές αυτές
ξεχωρίζουν σε ένα πρόγραμμα και δεν μπερδεύονται με τις απλές μεταβλητές.

[include](../../code_examples/naming_enum.cpp)

### Κλάσεις (1)

* Τα τμήματα μιας κλάσης πρέπει να ταξινομούνται ως: δημόσια, προστατευμένα
(αγγλ.public, protected) και ιδιωτικά (αγλλ. private). Έτσι οι
προγραμματιστές που θέλουν απλώς να χρησιμοποιήσουν την κλάση να μην
χρειάζεται να διαβάζουν και τα ιδιωτικά μέλη της κλάσης. 

* Τα ιδιωτικά μέλη των κλάσεων είναι όπως και οι απλές μεταβλητές, μόνο 
που τελειώνουν με κάτω παύλα (_). Επισημαίνοντας το εύρος χρησιμοποιώντας
κάτω παύλα καθιστά εύκολο τον διαχωρισμό τον μεταβλητών των κλάσεων από
τοπικές μεταβλητές που χρησιμοποιούνται. %Αυτό είναι σημαντικό μιας και οι
μεταβλητές των κλάσεων έχουν υψηλότερη σημασία από τις υπόλοιπες μεταβλητές
και θα πρέπει να αντιμετωπίζονται με προσοχή από τους προγραμματιστές.

[include](../../code_examples/naming_class.cpp)

### Κλάσεις (2)

* Μία κλάση πρέπει δηλώνετε σε ένα αρχείο επικεφαλίδας (αγγλ. header file)
και να ορίζεται σε ένα πηγαίο αρχείο (αγγλ. source file) όπου τα ονόματα 
των αρχείων ταιριάζουν με το όνομα της κλάσης καθιστώντας εύκολη την εύρεση
των αντίστοιχων αρχείων. Το αρχείο επικεφαλίδας πρέπει να ορίζει μία
διεπαφή, και το πηγαίο αρχείο να την υλοποιεί. 
* Τα αρχεία που υλοποιούν τις κλάσεις έχουν κατάληξη .hpp .
* Οι συναρτήσεις ερωτημάτων (αγγλ. accessors,mutators ή 
συναρτήσεις get και set) πρέπει να ταιριάζουν με το όνομα της μεταβλητής 
που προελαύνουν. 

[include](../../code_examples/naming_class_2.cpp)

## Υπο-φάκελοι

Στον παρακατω πίνακα φαίνεται η τυπική δομή των φακέλων ενός τυπικού
προγράμματος. Ομοίως και εδώ οι οι φάκελοι αυτοί είναι οι πιο
χρησιμοποιούμενοι φάκελοι.

| Υπο-φάκελος   | Περιεχόμενα                             |
| :------------ |:--------------                          |
| include       | Τα αρχεία κεφαλίδων.                    |
| include/impl/ | Τα αρχεία που υλοποιούν τις κλάσεις.    |
| src           | Τα πηγαία αρχεία που χρειάζονται για την μεταγλώττιση του προγράμματος.                                             |
| build         | Τα εκτελέσιμα αρχεία του προγράμματος.  |
| doc           | Τα αρχεία τεκμηρίωσης του προγράμματος. |


[^1]: CamelCase είναι η πρακτική της γραφής σύνθετων λέξεων ή φράσεων, έτσι ώστε κάθε λέξη ή σύντμηση να αρχίζει με ένα κεφαλαίο γράμμα. Αυτό επιτρέπει την μείωση του μεγέθους των φράσεων μιας και δεν χρησιμοποιούνται κενά ή κάποιοι άλλοι ειδικοί χαρακτήρες μεταξύ των λέξεων (π.χ. "_" ανάμεσα στις λέξεις ({{ "wiki:camelCase" |cite }},{{ "site:yolinux" |cite }})

{% references %} {% endreferences %}

